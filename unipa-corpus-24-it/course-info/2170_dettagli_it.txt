Anno Accademico 2024/2025
Laurea in FISIOTERAPIA
Per maggiori informazioni vai su http://www.unipa.it/struttura.html?id=751
---------
Classe di Laurea in Professioni sanitarie della riabilitazione (L/SNT2)
Durata 3 anni
Sede PALERMO
Numero posti in programmazine nazionale: 35
Dipartimento di Biomedicina, Neuroscienze e Diagnostica avanzata
Codice corso 2170
---------
Obiettivi Formativi
Obiettivi specifici:
Gli obiettivi formativi del corso di laurea in Fisioterapia sono rivolti alla formazione scientifico-professionale dei laureati, abilitati all'esercizio della professione di Fisioterapista, e il loro raggiungimento si realizza attraverso un apprendimento teorico e pratico rivolto alla specificita' della professione secondo i contenuti propri del D.M. n. 741/1994 che individua e regolamenta il profilo professionale del Fisioterapista e attraverso l'apprendimento delle discipline fondanti gli ambiti culturali internazionali secondo quanto previsto nel Core Curriculum del Fisioterapista (v. 2008 e succ. modif. e integr.), quali:
- Scienze bio-molecolare
- Scienze morfologiche
- Fisica
- Scienze psicopedagogiche
- Metodologia Riabilitativa
- Patologia generale e farmacologia
- Principi e metodi di neuroriabilitazione
- Medicina interna e geriatrica
- Riabilitazione nelle Malattie dell'Apparato locomotore
- Management
- Riabilitazione fisioterapica in medicina specialistica
- Riabilitazione Fisioterapica nell'ambito dell'Eta' Evolutiva
- Diagnostica e prevenzione dei servizi sanitari
- - Chirurgia generale, primo Intervento ed emergenza.
Nella formulazione del Progetto la priorita' e' rappresentata dallo studio teorico/pratico della Scienza della Fisioterapia, che si attua sia tramite lezioni frontali, esercitazioni, laboratori didattici che Tirocinio professionalizzante nei settori qualificanti la Fisioterapia, come la riabilitazione dell'apparato muscolo scheletrico, neuromotorio, cardio respiratorio e viscerale, in tutte le fasce d'eta.
La competenza e la capacita' relazionale necessarie ad interagire con il paziente, i caregivers e il sistema professionale viene sviluppata tramite gli insegnamenti delle scienze umane e psicopedagogiche finalizzate all'acquisizione di quei comportamenti e atteggiamenti, necessari e fondamentali per relazionarsi con la persona.
Le attivita' di base sono state scelte nell'ottica di una preparazione di ordine generale in vista di un'applicazione in ambito fisioterapico-riabilitativo. In particolare ci si e' orientati verso discipline basilari per la conoscenza dell'anatomia umana, della fisiologia dei sistemi di movimento e altre discipline correlate ai sistemi di moto, anche in ambito fisiopatologico. Inoltre e' stata considerata la necessita' di inserire discipline che consentano conoscenze di base per l'approccio all'emergenza ed al primo soccorso.
Nelle attivita' caratterizzanti sono state privilegiate discipline di ambito fisioterapico senza tralasciare tuttavia ambiti di patologia medica e chirurgica di interesse fisioterapico (neurologia, ortopedia, malattie dell'apparato cardio-circolatorio etc.). Sono state inoltre selezionati insegnamenti di impronta manageriale e di salute pubblica (prevenzione, applicazione della Legge 626 relativa ai rischi nell'ambiente sanitario). Si e' tenuto anche conto di fornire conoscenze pratiche per una diagnostica generale di imaging.
Gli insegnamenti denominati 'altre attivita' formative' si propongono di approfondire e sviluppare conoscenze specifiche nell'ambito specialistico della Scienza della Fisioterapia.
Ci si propone anche di rendere capace lo studente all'utilizzo dei piu' comuni software dedicati alla ricerca bibliografica. Ci si propone anche di far comprendere ed interpretare la letteratura scientifica, nell'ottica dello sviluppo professionale.
Le attivita' inerenti ai laboratori professionali dello specifico SSD (MED/48) si propongono di sviluppare nello studente competenze per la valutazione funzionale fisioterapica del paziente, con particolare riferimento all'utilizzo in autonomia delle scale di valutazione, dei test specifici e di altri strumenti idonei alla relativa compilazione di cartelle fisioterapiche; definire la costruzione del programma fisioterapico-riabilitativo; sviluppare competenze per praticare autonomamente attivita' per la rieducazione funzionale delle disabilita' motorie, psicomotorie e cognitive utilizzando terapie fisiche, manuali, massoterapiche ed occupazionali, per identificare gli ausili o gli adattamenti ambientali piu' utili per favorire la massima autonomia della persona e la sua qualita' di vita, proponendo l'utilizzo di protesi ed ausili, addestrandone all'uso e verificandone l'efficacia; deve, altresi, sviluppare competenze per verificare la metodologia riabilitativa in funzione degli obiettivi di recupero funzionale.
In riferimento all'applicazione pratica di tutti i mezzi di terapia fisica con l'uso degli apparecchi elettromedicali, lo studente dovra' essere in grado di riconoscere sulla persona eventuali effetti indesiderati/danni causati da un utilizzo inadeguato o da applicazione impropria.
Note: Il SSD MED/48 va destinato a Docenti in possesso del Titolo di studio professionale Sanitario di Fisioterapista o titolo equipollente.
---------
Sbocchi Occupazionali
Profilo:
Fisioterapista
Funzioni:
Il fisioterapista svolge la sua funzione con titolarita' in via autonoma o in collaborazione con altre figure sanitarie; svolge gli interventi di prevenzione, cura e riabilitazione nelle aree della motricita, delle funzioni corticali superiori e di quelle viscerali conseguenti a eventi patologici di varia eziologia, congenita od acquisita. Elabora, anche in Equipe multidisciplinare, la definizione del programma riabilitativo, dopo valutazione funzionale, volto all'individuazione ed al superamento del bisogno di salute del disabile; praticando autonomamente attivita' terapeutiche per la rieducazione funzionale delle disabilita' motorie, psicomotorie e cognitive utilizzando terapie fisiche, manuali, massoterapiche ed occupazionali; propone l'adozione di protesi ed ausili, ne addestra all'uso e ne verifica l'efficacia; verifica le rispondenze della metodologia riabilitativa attuata agli obiettivi di recupero funzionale.
Competenze:
Competenze nell'Ambito della Prevenzione:
Individuare i bisogni di salute e di prevenzione della disabilita;
Promuovere le azioni necessarie al mantenimento di salute e al migliore interazione con l'ambiente della persona in condizione di disabilita;
Prevenire ulteriori aggravamenti della disabilita.
Competenze nell'Ambito Cura e Riabilitazione:
Identificare i bisogni della persona e della collettivita' in riferimento alla sfera fisica, psicologica e sociale, suscettibili di recupero funzionale;
Raccogliere i dati relativi all'anamnesi fisiologica e patologica del paziente, a strutture, funzioni, attivita, partecipazione e ai fattori personali ed ambientali;
Analizzare ed elaborare i dati raccolti per determinare le abilita, capacita' funzionali ed outcome (risultati) potenziali, rispettando le scelte dell'utente e/o famiglia caregivers;
Formulare la diagnosi fisioterapica basandosi sulla valutazione dei dati raccolti secondo il modello di classificazione ICF;
Formulare la prognosi fisioterapica basandosi sulla diagnosi fisioterapica;
Facilitare il coinvolgimento del paziente per il processo di presa di decisione informato;
definire i reali obiettivi terapeutici e priorita' d'intervento;
Pianificare il programma di trattamento fisioterapico;
Realizzare l'intervento riabilitativo secondo gli obiettivi del programma fisioterapico;
Attuare interventi mirati alla valutazione, adattamento, e, e appropriata, confezionamento e addestramento all'uso di ausili per la persona e per l'ambiente;
Verificare la metodologia riabilitativa attuata agli obiettivi di recupero funzionale.
Il Fisioterapista ha competenze, inoltre, nell'ambito dell'Educazione terapeutica, nell'ambito della formazione e autoformazione, nell'ambito EBP - pratica basata sulle prove di efficacia, nell'ambito della presa in carico secondo l'etica e la deontologia professionale, nell'ambito di gestione/management, nell'ambito di comunicazione e relazione
Sbocchi:
Il Fisioterapista trova collocazione nell'ambito del S.S. Nazionale e Regionale ( v.contratto nazionale sanita), nelle strutture private accreditate e convenzionate con il S.S.N., cliniche, strutture e centri di riabilitazione, Residenze Sanitarie Assistenziali, stabilimenti termali e centri benessere, ambulatori medici e/o ambulatori polispecialistici. La normativa in vigore consente lo svolgimento di attivita' libero professionale, in studi professionali individuali o associati, in associazioni e societa' sportive nelle varie tipologie, in cooperative di servizi, organizzazioni non governative (ONG), servizi di prevenzione pubblici o privati.
Il corso di laurea statisticamente risulta primo tra le richieste per liaccesso ai corsi di laurea delle professioni sanitarie alliUniversita' di Palermo. Anche in Italia, considerato proporzionalmente il numero delle richieste il Corso di Studi di Fisioterapia risulta il primo.
In Italia i dati statistici affermano che la totalita' dei laureati in Fisioterapia viene inserita nel mondo del lavoro entro un anno dal conseguimento del titolo. Da una statistica in possesso del corso di studi di Palermo i laureati nella nostra Universita' trovano occupazione entro i tre mesi dal conseguimento del titolo nelle seguenti strutture: Strutture pubbliche, centri convenzionati di FKT, ADI, RSA, libera professione.
il laureato in Fisioterapia puU' proseguire gli studi con il conseguimento della laurea magistrale in Scienze delle professioni sanitarie della riabilitazione.
---------
Caratteristiche della Prova Finale
La prova finale del Corso di Laurea ha l'obiettivo di accertare sia il livello conseguito dallo studente nell'acquisizione delle conoscenze, abilita' e capacita' previste dal progetto formativo del Corso di Laurea, sia la specifica preparazione professionale. In quando prova abilitante e in linea con la normativa vigente, la prova finale si compone di:
a) una prova professionale di verifica dell'acquisizione di capacita' e abilita' teorico-pratiche proprie del profilo formato;
b) la discussione di un elaborato su argomento teorico applicativo.
Le diverse parti della prova finale, valutate separatamente, concorreranno alla determinazione del voto finale di laurea.
---------
