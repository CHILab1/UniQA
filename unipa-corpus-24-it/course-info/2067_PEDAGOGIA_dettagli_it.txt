Anno Accademico 2024/2025
Laurea magistrale in SCIENZE PEDAGOGICHE
Curriculum: PEDAGOGIA
Per maggiori informazioni vai su http://www.unipa.it/struttura.html?id=740
---------
Classe di Laurea magistrale in Scienze pedagogiche (LM-85)
Durata 2 anni
Sede PALERMO
Accesso libero
Dipartimento di Scienze Psicologiche, Pedagogiche, dellâ€™Esercizio Fisico e della Formazione
Codice corso 2067
---------
Obiettivi Formativi
Obiettivi specifici:
DESCRIZIONE DEL PERCORSO FORMATIVO
Il Corso di Laurea Magistrale in Scienze pedagogiche (LM-85) sviluppa, approfondisce e perfeziona i contenuti culturali e gli obiettivi formativi offerti dal corso di Laurea L-19 e si propone di far acquisire il titolo e le competenze del pedagogista, professione normata dalla Legge 205 del 27 dicembre 2017, commi 594-601. Nello specifico i laureati magistrali saranno in grado di analizzare, progettare e gestire interventi pedagogici e di consulenza rispetto a problemi educativi complessi oltre a gestire e coordinare i servizi alla persona, alle famiglie, alle organizzazioni e, in generale, ai contesti sociali lavorando in regime di libera professione o negli enti pubblici e privati, profit e non profit, come ad esempio nei servizi territoriali, culturali, socioeducativi, nelle scuole, nelle aziende, nelle associazioni e nelle cooperative del terzo settore, nei contesti della cooperazione internazionale. Il titolo costituisce altresi' requisito di accesso alla classe di concorso A-18, per l'insegnamento nella scuola secondaria, fermo restando il possesso di requisiti specifici in termini di crediti maturati negli ambiti disciplinari previsti dalla normativa vigente.
Il corso intende formare professionisti che possiedano una solida comprensione delle teorie e dei problemi pedagogici, nonchE' una conoscenza specializzata delle applicazioni pratiche di tali teorie, sia nel contesto educativo che in quello formativo. Il corso si prefigge di formare, altresi, professionisti dell' educazione e della formazione in possesso di elevate capacita' organizzative e gestionali e in grado di progettare, coordinare e valutare percorsi educativi e formativi di alta specializzazione. Questi professionisti saranno in grado di offrire consulenze pedagogiche su questioni complesse, di gestire e coordinare servizi e organizzazioni nell'ambito dell'istruzione, della formazione, dell'assistenza e della cura. Saranno in grado di fornire orientamento e consulenza sia per percorsi individuali che collettivi, sia in situazioni normali che in situazioni di disagio.
Gli studi si articolano in:
- attivita' formative caratterizzanti relative alle Discipline pedagogiche e metodologico-didattiche, alle Discipline filosofiche e storiche ed alle Discipline psicologiche e sociologiche;
- ulteriori attivita' formative, di vario taglio tematico e disciplinare, finalizzate ad integrare la conoscenza delle scienze pedagogiche con lo studio delle altre discipline (Cooperazione internazionale e sviluppo, educazione alla narrativita, fisica sperimentale, discipline giuridiche, Discipline demoetnoantropologiche, Project Cycle managment, Filosofia teoretica, Filosofia morale, Pedagogia generale e sociale, Storia della pedagogia, Didattica e pedagogia speciale, Pedagogia sperimentale, Psicologia dello sviluppo e dell'educazione, Psicologia sociale, Psicologia dinamica) e ad orientare il percorso formativo curriculare verso le esigenze espresse dal mercato del lavoro.
Durante il Corso di laurea magistrale lo studente avra' l'opportunita' di sperimentare in prima persona, attraverso specifiche attivita' formative, l'osservazione ravvicinata di aspetti e di nodi cruciali del proprio futuro ruolo professionale acquisendo, in una logica di empowerment e secondo gli orientamenti che saranno proposti in sede di programmazione didattica o in base agli interessi ed alle competenze personali, conoscenze utili per l'inserimento nel mondo del lavoro.
-----------------------------------------------------------------------------
OBIETTIVI FORMATIVI SPECIFICI DEL CORSO
La Laurea Magistrale in Scienze Pedagogiche guarda alla ricerca in ambito pedagogico, alla costruzione di strumenti di apprendimento e di valutazione, alla costruzione e progettazione di percorsi educativi e formativi conseguenti all'analisi e all'interpretazione dei contesti.
Il corso intende promuovere conoscenze e competenze avanzate per operare come professionisti delle scienze pedagogiche, con padronanza dei fondamenti delle altre discipline - filosofia, psicologia e sociologia - che concorrono a definirne l'intero quadro concettuale e ne favoriscono l'applicazione nei differenti contesti educativi e formativi.
Il corso di laurea si propone il raggiungimento dei seguenti obiettivi formativi:
- acquisire e sviluppare delle conoscenze e delle competenze avanzate per operare come professionisti delle scienze pedagogiche, con padronanza dei fondamenti delle altre discipline - filosofia, psicologia e sociologia - che concorrono a definirne l'intero quadro concettuale e ne favoriscono l'applicazione nei differenti contesti educativi e formativi.
- acquisire e sviluppare la capacita' di analisi e progettazione di percorsi formativi ed educativi all'interno dei contesti pubblici e privati;
- acquisire e sviluppare la capacita' di analisi e interpretazione adeguata dei contesti progettando soluzioni formative ed educative che tengano conto delle condizioni multifattoriali dentro cui si opera e degli ulteriori attori/servizi da coinvolgere; nel coordinamento pedagogico nei servizi socio educativi; nella gestione dei sistemi educativi e la relazione con il territorio.
- acquisire e sviluppare conoscenze e competenze nelle discipline pedagogiche e metodologico-didattiche, con particolare riguardo alla specificita' dell'apprendimento in eta' adulta e ai modelli e metodi di progettazione, gestione, bilancio di competenze e valutazione degli interventi di formazione continua;
- acquisire e sviluppare competenze e conoscenze legate al Project Cycle Management e alle principali linee di finanziamento, nell'ambito dello sviluppo della progettazione di percorsi formativi e socio-educativi, sia all'interno di istituzioni pubbliche scolastiche, sia in risposta a bandi e avvisi locali e nazionali e call internazionali;
- acquisire e sviluppare conoscenze e competenze relative alla capacita' di coordinamento di Equipe multidisciplinari;
- acquisire e sviluppare una sicura capacita' di analizzare e trattare i problemi educativi e formativi secondo la logica interdisciplinare delle scienze dell'educazione;
- acquisire e sviluppare conoscenze degli aspetti giuridico - normativi connessi ai sistemi e ai processi educativi e formativi, sul piano regionale, nazionale, europeo e internazionale;
- acquisire e sviluppare un'adeguata padronanza della metodologia di ricerca educativa di natura storica, empirica e sperimentale, nei contesti formativi formali, non formali e informali;
- acquisire e sviluppare valide conoscenze e competenze specificamente finalizzate, anche in chiave applicativa, al contrasto della dispersione e del disagio sociale (anziani, disabili, minori in difficolta, nomadi, detenuti, immigrati ecc.);
---------
Sbocchi Occupazionali
Profilo:
Pedagogista formatore; consulente pedagogico nelle agenzie e nei servizi educativi; consulente nella progettazione e gestione di interventi nelle istituzioni scolastiche e nei servizi in campo educativo e formativo;  progettista e coordinatore di ricerche di interventi educativi e formativi; progettista e coordinatore pedagogico
Funzioni:
- Gestione di attivita' di ricerca in campo educativo
- Programmazione e lo sviluppo di interventi educativi e formativi
- Consulenza pedagogica per situazioni educative complesse
- Coordinamento e progettazione di interventi pedagogici
- Gestione dei sistemi e dei servizi educativi
- Ricerca qualitativa e quantitativa sugli esiti e i processi educativi e formativi
- Gestione e coordinamento di servizi e organizzazioni in ambito educativo, formativo, di cura e di assistenza
Competenze:
La preparazione che il corso di Laurea Magistrale LM 85 iScienze Pedagogiche" intende fornire e' finalizzata a far acquisire competenze nell'ambito della progettazione e della valutazione dei servizi e degli interventi educativi e formativi, con una attenzione a sviluppare conoscenze di base legate al Project Cycle Management e alle principali linee di finanziamento che in ambito pubblico e privato sono disponibili per la progettazione di interventi formativi ed educativi. Il Corso intende inoltre promuovere la capacita' di strutturare un disegno di ricerca di monitoraggio e/o valutazione di impatto di progetti formativi e socio-educativi; la capacita' di coordinamento di Equipe multidisciplinari; la capacita' di analisi e interpretazione dei contesti e individuarne le possibili esigenze educative; la capacita' di progettare e gestire un coordinamento pedagogico.
Sbocchi:
I laureati potranno svolgere attivita' di: - progettazione, implementazione e valutazione di programmi educativi presso istituzioni educative, organizzazioni non profit o agenzie governative - formulazione e implementazione di politiche educative e programmi per il miglioramento del sistema educativo e dello sviluppo sociale per organizzazioni governative o internazionali, agenzie di sviluppo, terzo settore- progettazione, valutazione e gestione direzionale di azioni di formazione continua; - elaborazione di modelli e di interventi di educazione degli adulti; - aggiornamento professionale e di formazione continua nei differenti ambiti e organizzazioni (aziende private, agenzie ed enti di formazione professionale, servizi alle imprese, servizi per l'impiego, servizi socio educativi e culturali, musei, organismi del terzo settore, nonchE' servizi formativi della pubblica amministrazione); - consulenza, progettazione, direzione e coordinamento nell'elaborazione e attuazione di programmi educativi e politiche formative connesse all'integrazione ed alla diffusione e promozione del sapere e della cultura, in relazione al sistema delle autonomie scolastiche, sociali e territoriali - attivita' di ricerca nell'ambito delle scienze dell'educazione e della pedagogia - attivita' di insegnamento in istituti scolastici o istituti di formazione professionale.
---------
Caratteristiche della Prova Finale
Coerentemente con gli obiettivi formativi del Corso di Laurea magistrale e con i risultati di apprendimento attesi, la prova finale per il completamento degli studi dovra' consistere nella produzione nella redazione e discussione orale di una tesi scritta, a carattere teorico o applicativo, eventualmente anche collegata a un progetto o a un'attivita' di tirocinio, in una delle discipline previste nel piano di studi incentrata su uno o piu' obiettivi formativi del corso di laurea.
La tesi, predisposta in modo originale dallo studente sotto la guida di un relatore, dovra' approfondire un percorso di ricerca o un elemento teorico innovativo, dovra' essere corredata da una bibliografia dettagliata ed aggiornata e sara' presentata dallo studente ad Commissione proposta dal Consiglio di Corso di Studio secondo le modalita' stabilite dal regolamento d'Ateneo. Nell'elaborato e nella discussione orale il candidato e' chiamato a dimostrare la padronanza degli argomenti, una buona capacita' critica, metodologica e operativa, l'attitudine a operare in modo autonomo oltre a competenze comunicative ed espositive di buon livello.
---------
